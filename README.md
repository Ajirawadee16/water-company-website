ชื่อโครงงาน: บริษัทน้ำเปล่า

ที่มาและความสำคัญของโครงงาน:  
เนื่องจากน้ำเป็นสิ่งที่ขาดไม่ได้สำหรับมนุษย์ การมีบริษัทซึ่งคอยผลิตและส่งออกน้ำจึงเป็นเรื่องที่มีอยู่ทั่วไป ไม่ว่าจะเป็นร้านค้าขนาดเล็กจนไปถึงบริษัทขนาดใหญ่ การมีฐานข้อมูลสำหรับตรวจสอบการผลิตและส่งออกน้ำจึงเป็นเรื่องปกติ 
ฐานข้อมูลบริษัทผลิตน้ำเปล่านี้ มีข้อมูลของทั้ง ลูกค้า, สินค้า, ยอดขาย, การชำระเงิน, คำสั่งซื้อ, ขนส่ง และ เส้นทางของสินค้าซึ่งเป็นฐานข้อมูลที่มีข้อมูลแบบที่ต้องการ เพื่อแก้ไขปัญหา และความสะดวกของผู้ใช้งาน

จุดประสงค์ที่ทำโครงงาน:
1. เพื่อสำรวจกลุ่มลูกค้าว่ามีพฤติกรรมในการเลือกซื้อน้ำดื่มอย่างไร
2. เพื่อสำรวจกำไรของบริษัทในแต่ละเดือน ซึ่งจะส่งผลต่อการกำหนดราคาในอนาคต
3. เพื่อสำรวจค่าบริการในการขนส่งสินค้าในแต่ละเดือน

กระบวนการแก้ปัญหา:
จากฐานข้อมูลบริษัทน้ำเปล่า
ปัญหา:
1.ลูกค้าจะสั่งสินค้าในช่วงเดือนไหนมากที่สุด
2.กำไรที่ได้แต่ละเดือนมีแนวโน้มเพิ่มขึ้นหรือลดลง
3.การขนส่งเดือนไหนที่ค่าบริการมากที่สุด   

1.ใช้ตารางคำสั่งซื้อ โดยการหาผลรวมของคำสั่งซื้อทั้งหมดแบบแยกเดือน
2.ใช้ตารางสินค้าเทียบคู่กับตารางคำสั่งซื้อ โดยการหาผลรวมของราคาสั่งซื้อที่หักลบกับราคาสินค้าของจำนวนการสั่งซื้อแบบแยกเดือน
3.ใช้ตารางคำสั่งซื้อเทียบคู่กับตารางขนส่งและตารางเส้นทางสินค้า โดยการหาผลรวมของค่าบริการแบบแยกเดือน

ผลลัพธ์ที่ได้รับจากโครงงาน:
จากฐานข้อมูลบริษัทน้ำเปล่า พบว่า มีคำสั่งซื้อในเดือนสิงหาคมมากที่สุด โดยที่เดือนอื่นมีคำสั่งซื้อเฉลี่ยเท่าๆกันสำหรับกำไรในแต่ละเดือนนั้น พบว่าบริษัทได้กำไรเล็กน้อยในเดือนกันยายนและเดือนกุมภาพันธ์ 
ขาดทุนเล็กน้อยในเดือนตุลาคมและขาดทุนหลายพันบาทในเดือนกรกฎาคมและเดือนพฤศจิกายน และสำหรับค่าบริการการขนส่งนั้นพบว่าเดือนสิงหาคมมีค่าบริการมากที่สุดอันเนื่องมาจากจำนวนคำสั่งซื้อที่มากกว่าเดือนอื่นๆ ส่วนค่าบริการในเดือนอื่นมีค่าไม่เกินสองพันห้าร้อยบาท


สรุปผลและข้อเสนอแนะ:
จากทั้งหมดทำให้ทราบได้ว่า ฐานข้อมูลเป็นสิ่งที่จำเป็นในการตรวจสอบข้อมูลจากตารางหลายๆตาราง ซึ่งแต่ละตารางจะมีข้อมูลที่ถึงจะแตกต่างกันแต่ก็ยังเชื่อมโยงกัน และการที่จะทำให้บุคคลอื่นสามารถเข้าถึงฐานข้อมูลได้วิธีหนึ่ง 
คือ การพัฒนาเว็บไซต์เนื่องจากเว็บไซต์สามารถเข้าถึงได้ง่ายโดยผ่านอินเทอร์เน็ตและการนำฐานข้อมูลขึ้นบนเว็บไซต์ก็สามารถใช้การเขียนโปรแกรมเข้ามาช่วยได้ ทั้งการใช้ HTML และ Java Script ซึ่งสามารถพัฒนาเว็บไซต์ได้จากหลังบ้าน
(เครื่องคอมพิวเตอร์ของตัวเอง) และสร้างเว็บไซต์ในแบบของตนเองได้ 

